У складу са одредбама чл.78. и 12. Закона о удружењима (»Службени лист РС«, бр.51/09), на оснивачкој скупштини удружења одржаној дана ?. августа 2020. године у Београду усвојен је нови

# СТАТУТ

## I ОСНОВНЕ ОДРЕДБЕ

### Члан 1

Удружење ”” (у даљем тексту ”Удружење”) је самостално, невладино, недобитно и нестраначко удружење грађана основано на неодређено време ради остваривања циљева који су исказани у Статуту.

### Члан 2

Удружење је правно лице са правима и обавезама које произилазе из Устава и Закона Републике Србије, као и из Статута и других аката Удружења.

### Члан 3

Назив Удружења је ””.

Назив Удружења на енглеском језику је ””.

### Члан 4

Удружење своју делатност остварује на територији Републике Србије.

## II ЦИЉЕВИ УДРУЖЕЊА

### Члан 5

Циљеви Удружења су:
- Пружање бесповратне или повратне робноновчане помоћи приватним или државним правним лицима које пружају услуге грађанима Репубике Србије
- Образовање, подучавање и усавршавање чланова у области одговорног грађанског понашања
- Образовање, подучавање и усавршавање чланова у области добротворног друштвено корисног рада у грађанским заједницама
- Образовање, подучавање и усавршавање чланова у области информационих технологија
- Организовање стручних скупова ради стручног или друштвеног усавршавања чланова
- Поспешивање узајамног разумевања, поштовања и доброчинства међу грађанима

### Члан 6

Удружење се може повезати са домаћим и/или међународним друштвима која имају исте и/или сличне циљеве, као и са надлежним установама ради остваривања својих циљева.

## III ЧЛАНОВИ УДРУЖЕЊА

### Члан 7

Чланови Удружења су пунолетна физичка лица која јасно искажу своју жељу за доприносом испуњењу циљева Удружења као и сагласност да ће поштовати Статут као и друга акта Удружења која су им била доступна приликом учлањења.

### Члан 8

Приликом приступа Удружењу, физичко лице плаћа једнократну чланарину чији износ је одређен Правилником о чланству.

### Члан 9

Чланство физичког лица остварује се на неодређено време.

### Члан 10

Права и обавезе члана Удружења су:
- да учествује у остваривању циљева Удружења
- да бира и буде биран у органе Удружења
- да се придржава Статута и других аката Удружења као и одлука коју су донели органи Удружења
- да буде благовремено и у потпуности обавештен о раду и деловању Удружења
- да одговорно представља Удружење на друштвеним, пословним или јавним скуповима
- да учествује у расправама које претходе доношењу одлука или променама аката Удружења

### Члан 11

Чластво престаје:
- Достављањем писмене изјаве члану управног одбора Удружења
- Одлуком Скупштине удружења
- Смрћу члана
- Престанком рада Удружења

## IV ОРГАНИ УДРУЖЕЊА

### Члан 12

Органи удружења су:
- Скупштина Удружења
- Председник Удружења
- Управни одбор Удружења
- Надзорни одбор Удружења

## V ЈАВНОСТ РАДА УДРУЖЕЊА
